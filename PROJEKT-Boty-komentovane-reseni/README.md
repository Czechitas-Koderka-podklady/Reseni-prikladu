# Bonusový úkol: Boty

Bonusový úkol pro kurz Staň se kóderkou od Czechitas. Tento úkol se neodevzdává a nehodnotí. Vypracuj si ho pro sebe jako trénink kódování CSS. Toto je **těžší** varianta úkolu, více se dozvíš v sekci obtížnosti úkolu.

- [Cíl úkolu](#Cíl-úkolu)
- [Obtížnosti](#Obtížnosti)
- [Jak si stáhnout podklady](#Jak-si-stáhnout-podklady)

Než začneš s projektem cokoliv dělat, přečti si prosím celý tento text až do konce.

Za úkol máš nakódovat design podle grafického návrhu - mini stránku produktu ve fiktivním e-shopu s běžeckými botami. Na výsledný vzhled projektu se podívej na obrázku *ukazka-vysledku.jpg*.

![ukázka výsledku](ukazka-vysledku.jpg)


## Cíl úkolu

Cílem projektu je procvičit si použití různých technik:
- **Flexbox**
  - umístit zelenou a bílou polovinu gafického návrhu vedle sebe (obě jsou stejně velké)
  - seznam velikostí boty - položky seznamu dát pomocí flexboxu vedle sebe na řádek
- **Absolutní pozicování**
  - obrázek boty napozicovat v rámci levé poloviny tak, že z ní trčí ven
  - absolutní pozicování asi použiješ i na cenovku v pravém dolním rohu levé části designu
  - a možná i na umístění tlačítka do levého dolního rohu bílé poloviny (volitelně)
- **Margin a padding**
  - absolutně pozicuj jen prvky, u kterých je to nezbytně nutné
  - odsazení ostatních prvků (logo, slogan, název boty, popis, apod.) od okraje pravé a levé poloviny řeš pomocí marginu a paddingu
  - pamatuj na základní poučku:
    - chci-li uvnitř prvku odsadit něco od jeho okraje, použiji padding
    - chci-li odsunout dva prvky od sebe navzájem, použiji margin

Ve složce projektu je obrázek *zadani-ukolu.jpg*, kde jsou uvedeny požadované rozměry, rozestupy, použitá písma, apod. Pokud nějaký rozměr na obrázku není uveden, zkus ho odhadnout. I to bohužel patří k práci kódera - musí se umět vyrovnat i s nekompletními podklady a "nějak" práci dokončit. Snaž se vizuálně co nejvíc přiblížit zadání.

![zadání úkolu](zadani-ukolu.jpg)

## Obtížnosti

Zadání tohoto projektu je vytvořeno ve dvou úrovních obtížnosti. Tento repozitář obsahuje výchozí **standardní úroveň obtížnosti.** Pokud máš méně času nebo s úkolem bojuješ, můžeš zkusit lehčí variantu úkolu.

### Standardní obtížnost
- obsažená v tomto repozitáři
- v HTML najdeš pouze obsahové elementy (nadpisy, odstavce, obrázky)
- sama si do HTML musíš dopsat další strukturu, která je nutná, abys mohla HTML nastylovat podle grafického zadání
- musíš vymyslet, do jakých prvků obsah zabalíš a jaké třídy jim přidáš

### Lehčí obtížnost
- dostupná v [druhém repozitáři](https://github.com/Czechitas-Koderka-podklady/PROJEKT-Boty-lehci)
- grafické zadání je stejné, ale v HTML je kompletně připravený obsah včetně struktury, obalových prvků a přidaných CSS tříd
- v této obtížnosti nemusíš HTML vůbec upravovat - stačí si ho prostudovat, abys věděla jaké prvky/třídy máš stylovat a "jenom" k nim napsat CSS

Je úplně v pořádku, pokud si nakonec zvolíš jednodušší variantu (např. kvůli nedostatku času), ale doporučuji, abys nejprve zkusila výchozí obtížnost, kde si musíš sama vytvořit i HTML strukturu. Není to zase o tolik těžší a v reálném životě ti také nikdo HTML připravovat nebude. Jako kóderka dostaneš grafický návrh a ten budeš muset převést do HTML a CSS. Budeš-li si u bonusových úkolů volit jednodušší obtížnosti, nakonec zjistíš, že sice umíš CSS, ale dělá ti problém vymyslet a napsat si vlastní HTML.


## Jak si stáhnout podklady

1. Udělej si **fork** této repozitáře - tím se ti úkol zkopíruje do tvého GitHub profilu.
2. Forknutou repozitář si naklonuj k sobě na disk.

Pokud nevíš, co je to **fork repozitáře** a jak ho provést, podívej se na [krátké video](https://youtu.be/K7rE3jRCjD4).

